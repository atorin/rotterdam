```
ragusa é un precipizio
in salita si arrampica via dalla sua dea ibla
disperso lo guida il pregiudizio
si fa chiamare villa o grattacielo
dopo essersi impennato vacilla
insicuro sulla soglia del salotto proibito
il circolo dei vincenti

il precipizio e la dea si amavano secoli fa
lei con la sua ricercata limitatezza
lui con l'appetito sempre in espansione
come una vela gonfia di vento senza direzione
uno scafo che si allontana dal suo porto

lei ha sempre comandato
lui non l'ha mai ascoltata
distratto dal suo piacere in fuga
lì dove non avrebbe mai trovato realtà
nè consistenza

e per gli stranieri pronti ad amarla
e per i turisti cui volentieri la dea si vende
e per i molti che ne sono fuggiti
e i pochi che provano a tornare

guardando storto, dall'alto in giù
con le vertigini
e le cadute di stile
e tre vie attraverso il vuoto
da cui sbattere le ali perdendo quota

guardando dal vetro di una cartolina che ci appiattisce
o irraggiungibili servi di spiriti
e sentimenti che in foto non appaiono
con l'impressione di volare sul paesaggio

uno sguardo precipitoso sulla dea silenziosa
offesa da una cicatrice di debolezza fascista
i piedi su strade umili di umanità millenaria
sconfitta dalla sua natura più che dai suoi avversari

nel bene e nel male, negli alti e nei bassi
la città duplice che tradisce sé stessa
innamorata della bellezza di un sogno languido
intrappolata dalla propria immagine riflessa

anche per loro e per noi con loro
spiazzati da un ripido senso di libertà verticale
ragusa é un precipizio

 -- dedicata a quell'artista pirandelliano, dal pensiero inafferrabile
    eterno gabbiano in caduta
    banditesco e terrorista, di potenti esplosivi
    gradito nostro ospite
    Maestro Leone
    ed agli altri che mi danno forza
    nel mio viaggio da italiano a zig zag
    non mi perderete mai
```

> The Latin, Italian and Dalmatian name Ragusa derives its name from Lausa (from the Greek ξαυ: xau, "precipice"); it was later altered to Rausium, Rhagusium, Ragusium or Rausia (even Lavusa, Labusa, Raugia and Rachusa) and finally into Ragusa -- [l'etimologia di un'altra ragusa](https://en.wikipedia.org/wiki/Republic_of_Ragusa#Names)