```
ragusa é un precipizio
che scivolando sale via dall'offesa dea ibla
un pregiudizio che rischia di perdersi
sognando di essere un grattacielo
dopo essersi impennato così instabile
cercando di entrare nel salotto proibito
quel circolo di felici

il precipizio e la dea si conoscono da secoli
lei con la sua grazia ricercata
lui con l'appetito sempre in espansione
come una vela gonfia di vento per il viaggio
uno scafo che si allontana dal suo porto

lei ha sempre comandato
lui l'ha sempre rifiutato
fino ad estendere il suo piacere
lì dove non avrebbe mai trovato realtà
nè consistenza

e per i viaggiatori guidati da vero interesse
e per i turisti cui volentieri la dea si vende
e per i molti che ne sono sfuggiti
ed ogni tanto magari riprovano a capirla

guardando storto, dall'alto in giù
con le vertigini
e la confusione
e tre tentativi sul vuoto
da cui sbattere le ali e cadere

guardando dal vetro di uno smartphone holliwoodiano
o disconnessi dal mondo e guidati dallo spirito
o guidati da sentimenti che dello smartphone se ne fregano
con l'impressione di volare liberi
uno sguardo precipitoso sulla dea ormai silenziosa
due piedi sulle strade umili di umanità millenaria
sconfitta dalla natura più che dagli avversari

nel bene e nel male, negli alti e nei bassi
la città che continua a tradire sè stessa
offesa nell'anima da una cicatrice di debolezza fascista
innamorata della bellezza di un suo sogno languido

anche per loro e per tutti noi
ragusa é un precipizio

 -- dedicata a quell'artista pirandelliano, dal pensiero inafferrabile
    eterno gabbiano in caduta
    banditesco e terrorista, di potenti esplosivi
    gradito nostro ospite
    Maestro Leone
    ed agli altri che mi danno forza
    nel mio viaggio da italiano a zig zag
    non mi perderete mai
```

> The Latin, Italian and Dalmatian name Ragusa derives its name from Lausa (from the Greek ξαυ: xau, "precipice"); it was later altered to Rausium, Rhagusium, Ragusium or Rausia (even Lavusa, Labusa, Raugia and Rachusa) and finally into Ragusa -- [l'etimologia di un'altra ragusa](https://en.wikipedia.org/wiki/Republic_of_Ragusa#Names)