
ragusa é un precipizio
che scivola via dall'offesa dea ibla
un precipizio che rischia di perdersi
sognando di essere un grattacielo
dopo essersi impennato così instabile
cercando di entrare nel salotto proibito
quel circolo di felici

il precipizio e la dea si conoscono da secoli
lei, con la sua spontanea grazia
lui, con quell'appetito sempre in espansione
come una vela gonfia di vento per il viaggio
uno scafo che si allontana dal suo porto

lei ha sempre comandato
lui se l'é sempre negato
fino ad estendere il suo piacere
lì dove non avrebbe mai trovato realtà
nè consistenza

e per i viaggiatori guidati da vero interesse
e per i turisti cui volentieri la dea si vende
e per i molti che ne sono sfuggiti
ed ogni tanto magari riprovano a capirla

guardando storto, dall'alto in giù
con le vertigini
e la confusione
e tre ponti per volare
per sbattere le ali e cadere

guardando inebriati, da dietro uno smartphone holliwoodiano
o guidati dallo spirito, lasciando lo smartphone a casa
o dagli affetti, che dello smartphone se ne fregano
con l'impressione di volare liberi
lo sguardo dal precipizio sulla dea
i piedi su queste strade umile di umanità millenaria
sconfitta dalla natura più che dagli uomini

nel bene e nel male, negli alti e nei bassi
la città che continua a tradire sè stessa
e di sè stessa innamorata
offesa nell'anima da una cicatrice di debolezza fascista
per sempre accecata dalla bellezza del suo tradito sogno

anche per loro
ragusa é un precipizio

 -- dedicata a quell'artista pirandelliano, dal pensiero inafferrabile
    eterno gabbiano in caduta
    banditesco e terrorista, di potenti esplosivi
    gradito nostro ospite
    Maestro Leone
    ed agli altri che mi danno forza
    nel mio viaggio da italiano a zig zag
    non mi perderete mai

